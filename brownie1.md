# Brownie nro 1

## Suklaisempi ja tahmeampi resepti

-225 g maitosuklaata (Panda - miedompi ja jauhoisempi / Fazer - täyteläisempi mutta makeampi / Brunberg - maidoton ja gluteeniton)
-170 g voita
-100 g ruokosokeria
-100 g hienosokeria
-2 kananmunaa
-1 tl vaniljasokeria (tai vaniljaesanssia maun mukaan)
-95 g vehnäjauhoja (jos haluaa gluteenittoman, käytä jauhoseosta joka ei sisällä kohottavia aineita)
-30 g kaakaojauhetta
-alle 1 tl suolaa

Lämmitä uuni 180 celsiusasteeseen. Laita noin 20 cm x 20 cm kokoiseen vuokaan leivinpaperi.

Pilko puolet suklaasta noin neljäsosiin per pala. Sulata loput suklaasta. (Tee se ajoissa, jotta suklaa kerkee jäähtyä)

Sulata voi ja anna sen jäähtyä kunnolla. Sitten lisää sulan voin joukkoon sokerit ja vatkaa sähkövatkaimella.
Lisää kananmunat samalla sekoittaen. Sekoita pari minuuttia, kunnes seos on vaalentunut ja hieman kuohkeampaa.

Vatkaa sekaan sula maitosuklaa. Lisää jauhot, kaakaojauhe ja suola. Tässä vaiheessa sekoita enää joko todella hitaasti
ja varovasti sähkövatkaimella tai mieluusti nuolijalla. Sekoita enää vain sen vuoksi, että saat ainekset sekaisin (vatkaaminen tekee
taikinasta liian kakkumaista).

Sekoita taikinaan vielä paloiteltu suklaa. Kaada taikina vuokaan ja tasoita.

Paista brownieta noin 20-25 min, mutta aika riippuu todella paljon uunista. Leivoksen pitäisi jäädä raa'aksi mutta niin, 
ettei se hölly hirveästi. Paiston jälkeen anna leivoksen jäähtyä kunnolla. Sitten laita se jääkaappiin. Brownie jatkaa kiinteytymistään
jääkaapissa (eli älä säikähdä paistovaiheessa). 

Reseptiä muokattu, mutta alunperin osoitteesta: https://tasty.co/recipe/the-best-fudgy-brownies
