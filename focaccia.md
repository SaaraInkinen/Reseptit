1 iso leipä, syvä pellillinen:

3½ dl vettä (kts. lämpötila ohjeesta)
n. 7 dl vehnäjauhoja
11 g kuivahiivaa (eli 1 pss Sunnuntai-kuivahiivaa)
1½ tl suolaa
½ dl oliiviöljyä (Borges extra-neitsytoliiviöljy)
1 rkl hunajaa (mieluiten luomuhunaja purkissa)

Päälle:
noin ½ dl oliiviöljyä (älä mittaa sen kummemmin, tarpeen mukaan)


Lämmitä vesi 45 C (sormenlämpöistä lämpimämpää). Lisää kuivahiiva veteen ja sekoita, odota 10 min. Lisää oliiviöljy, hunaja ja suola. Sekoita vehnäjauhoja vähitellen
samalla vaivaten. Vaivaa vielä noin 10 min käsin, kunnes taikina alkaa tarttua itseensä kiinni (eli vielä tarttuu sormiin, mutta ei ole mahdotonta saada pois). Taikinan
kuuluisi olla joustavaa, mutta hieman tahmeaa. Anna kohota liinan alla lämpimässä paikassa (voi jopa lämminvesihauteessa) liinan alla 30 min.

Laita leivinpaperi vuokaan. Halutessasi voitele koko vuoka runsaalla määrällä oliiviöljyä (voi olla hankalaa levittää taikina vuokaan, jos se on voideltu).

Kumoa kohonnut taikina suoraan vuokaan, levitä taikina tasaisesti koko vuokaan jauhoitetuin sormin. Anna kohota vuoassa liinan alla vielä 30 minuuttia. 

Voitele leipä oliiviöljyllä. Tee halutessasi kuoppia leivän pintaan ja lisää niihin esim. yrttejä, sipulia, sormisuolaa, kirsikkatomaatteja, fetaa... 

Paista leipää uunin keskitasolla n. 12 minuuttia, kunnes leipä on saanut hienon värin. Ota uunista ja voitele heti oliiviöljyllä niin leipä saa hienon pinnan. Leipä
imee todella paljon öljyä itseensä, joten voit jopa toisenki kerran voidella leivän jäähdyttyä, jos se näyttää kuivahkolta.

